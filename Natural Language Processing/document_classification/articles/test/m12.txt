Kore Demokratik Halk Cumhuriyeti'nin 70. kuruluş yılı kutlamaları için
Pyongyang'a giden Ünlü Fransız oyuncu Gerard Depardieu, Aydınlık
gazetesinden Levent Uluçer'e konuştu.

Pyongyang'a KDHC-Fransa Dostluk Derneği'nden arkadaşlarıyla geldiğini
belirten Depardieu, Rusya vatandaşlığından başka Cezayir vatandaşlığının
bulunduğunu belirterek, Türk vatandaşı da olmak istediğini söyledi.

Depardieu, "Ekim ayında Türkiye'de olacağım ve Erdoğan'la da
görüşeceğim" dedi.

Depardieu'nün, Pyongyang'da bulunduğu süre içinde KDHC Başkanı Kim Jong
Un ile görüşmesi bekleniyor.
