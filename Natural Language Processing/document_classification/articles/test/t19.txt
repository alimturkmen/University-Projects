Kızılay Huzur Evi, Halk Eğitim Merkezi ve Dohaycan Derneği işbirliği ile
Yönetmen Baraboros Esmersoyun yönettiği 7'den 77‘ye isimli tiyatro
gösterisi düzenlendi. Açık hava Anfi tiyatroda sergilenen tiyatro
oyununa çok sayıda izleyici katıldı. Kızılay Huzurevi Müdürü Mustafa
Çakır, "Yaşları ortalama 70 yaşında olan yaşlılarımızın 4 ay boyunca
çalıştıkları eseri sergilediler. Aralarında 87 yaşında huzurevi
sakinimiz de var. Amacımız, yaşlılarımızı yaşama bağlamak ve halkımızla
bir araya getirmek. Profesyonelce değil ama amatörce çalıştılar.
Yaptıklarında çok keyif aldılar mutlu oldular’’ diye konuştu.

Huzurevi sakinleri ise ilk kez bir oyun sergileyeceklerini ve padişah
rolünde oynamanın sevincini yaşadıklarını belirterek, "Biz yaşlandık
ama, bu faaliyetlerle gençleştik" dediler.
Yaşlılar kısa kısa skeç halinde yaptıkları gösteride, halkın beğenisini
aldı. Tiyatro gösterisi sırasında bir yaşlının şarkı söylemesi alkış aldı. 
