/*"7 Kocalı Hürmüz", 28 Ekim 2017, Cumartesi akşamı saat 20.30'da TİM
Show Center'da gerçekleşecek prömiyerinin ardından; 3, 11, 18 Kasım 2017
tarihlerinde saat 20.30'da ve 26 Kasım 2017 tarihinde saat 15.30'da TİM
Show Center'da sahnelenmeye devam edecek.*/

TİM Show Center'da dün akşam gerçekleşen gösterime Eski Genelkurmay
Başkanı İlker Başbuğ eşi Sevil Başbuğ, gazeteci Yılmaz Özdil ve eşi
Hülya Özdil, Mustafa Alabora, Ayşegül Dinçkök, Hamdi Alkan, Selen
Görgüzel Alkan, Şevket Çoruh, Emre Kongar, Orhan Topçuoğlu, Ebru
Cündübeyoğlu, Güçlü Mete, Betül Demir, Halit Kıvanç, Alp Navruz, Nurseli
İdiz, Selen Koçer, Bilgün Dereli, Ayça Erturan, gibi televizyon, sinema,
tiyatro ve basın dünyasından birçok ünlü isim katıldı.

*OYUNCU KADROSU*
Yıllarca birçok önemli tiyatrocu tarafından sahnelenen "7 Kocalı Hürmüz"
oyunu aynı zamanda sinemaya da uyarlandı. Farklı meslek ve tiplerden 6
kocası olan Hürmüz'ün yedinci kocasıyla evlenmesiyle yaşanan olayları
mizahi bir dille anlatan müzikal, iddialı bir kadroyla ve usta tiyatrocu
Müjdat Gezen'in yorumuyla yeniden sahneye taşınıyor.

Müzikalde, Atilla Özdemiroğlu'nun ünlü bestesi "Yalnız Kullar (Tanrım)"
parçasının yanı sıra Sadık Şendil'in vasiyeti üzerine İstanbul türküleri
de yer alıyor. Güçlü oyuncu kadrosu, görkemli dekoru, müzikleri ve
sürprizli sonuyla öne çıkan "7 Kocalı Hürmüz"ün oyuncu kadrosunda;
Müjdat Gezen, Birce Akalay, İlker Ayrık, Yonca Evcimik, Ercan
Bostancıoğlu, Suzan Kardeş, Ömür Arpacı, Mehtap Ar, Arzu Okay, Can Bana,
Aykut Taşkın, Barış Taşkın, Cengiz Okuyucu ve Cengiz Gezgin yer alıyor.

Dekor tasarımını Barış Dinçel'in, kostüm tasarımını Leyla Gezen ile
Bahar Korçan'ın, koreografisini Pınar Ataer'in üstlendiği, müziklerini
Emirhan Cengiz hazırladığı müzikalin sahne fotoğrafları Ayşegül
Dinçkök'ün, afiş fotoğrafları ise Mehmet Turgut'un imzasını taşıyor.
